---
layout: page
rss_ignore: true
title: Om
menu:
  main:
    weight: 90
---
[![Flygbild över byn Klättorp vid Kyrksjön i Vissefjärda socken. I bildens övre del till höger syns en bro som leder in mot Storgatan i Vissefjärda samhälle. Vissefjärda kyrka och överdelen av klockstapeln på kyrkogården kan urskiljas.](/Flygfoto_feature.jpg "Flygbild över byn Klättorp vid Kyrksjön i Vissefjärda socken. I bildens övre del till höger syns en bro som leder in mot Storgatan i Vissefjärda samhälle. Vissefjärda kyrka och överdelen av klockstapeln på kyrkogården kan urskiljas. 1935.")](/Flygfoto_feature.jpg)

### Byn Klättorp
Byn Klättorp ligger intill Kyrksjön. Vägen som passerar genom Klättorp och vidare norrut genom Kyrkeby utgör en del av den gamla ”Kungsvägen” som byggdes på 1680-talet då örlogsstaden Karlskrona anlades.

>Hantverksbyn Klättorp växte fram under 1800-talets andra hälft på den norra gårdens marker. Klättorps strategiska läge intill Kyrksjön och landsvägen mot Karlskrona samt närheten till Vissefjärda sockencentrum gjorde platsen optimal för såväl handel, hantverk och tillverkning. Redan under 1820-talet uppstod ett garveri i byn. En barklada från denna verksamhet finns ännu kvar inne i det som kom att bli hantverksbyn. 
>
>När förordningen om fullständig näringsfrihet genomfördes i landet år 1864 innebar det att hantverkare och handelsmän för första gången fritt kunde slå sig ner på landsbygden och där utöva sina yrken samt öppna handelsbodar. Klättorp kom att bli en central plats inom Vissefjärda socken för såväl handel som hantverk. Bebyggelsen som framförallt är uppförd under 1800-talets andra hälft ligger i en sammanhängande rad utmed den slingrande byvägen.
>
>*Kulturmiljöprogram Emmaboda kommun, Vissefjärda socken 3 2016-03-14/VO*

### Digitaliseringen
Idén att digitalisera de gamla Byalagsalbumen väcktes runt byagrillen 2022. Denna hemsida är en samling av historiska bilder på byn med alla de traditioner som byn har.

* Länk till [Klättorps Byalag I bok](https://klattorp.se/kl%C3%A4ttorps-byalag-i-bok/).
* Länk till [Klättorps Byalag II bok](https://klattorp.se/kl%C3%A4ttorps-byalag-ii-bok/).

Bildtexter är transkriberade ur fotoböckerna och inlagda som beskrivning till bilderna i form av metadata. Detta som gör att bildtexterna följer med bilderna om du väljer att ladda ner bilderna på hemsidan. Bearbetning av bilderna och hemsida byggd av [Hugo Karlsso(Klättorp 101)](https://github.com/HuggeK)(Klättorp 101) med hjälp av ramverket [Hugo](https://gohugo.io) till midsommar 2024.

* Alla bilder (ca 330) på hemsidan går att ladda ner som en zipfil på följande [länk](https://klattorp.se/historia.zip). Alla bilder är licenserade enligt [CC BY-NC 4.0](https://creativecommons.org/licenses/by-nc/4.0/)

För bidrag av foton till samlingen samt förslag till bildtexter, läs [instruktioner](https://github.com/HuggeK/klattorp.se/blob/main/CONTRIBUTING.md) och mejla <byalaget@klattorp.se>. För bortagning av bild kontakta byalaget@klattorp.se så tas bilden bort så snabbt som möjligt.

Hemsidan senast uppdaterad 2024-06-20.