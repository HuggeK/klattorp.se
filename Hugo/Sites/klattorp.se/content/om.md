---
layout: page
rss_ignore: true
title: Om
menu:
  main:
    weight: 90
---
[![Flygbild över byn Klättorp vid Kyrksjön i Vissefjärda socken. I bildens övre del till höger syns en bro som leder in mot Storgatan i Vissefjärda samhälle. Vissefjärda kyrka och överdelen av klockstapeln på kyrkogården kan urskiljas.](/Flygfoto_feature.jpg "Flygbild över byn Klättorp vid Kyrksjön i Vissefjärda socken. I bildens övre del till höger syns en bro som leder in mot Storgatan i Vissefjärda samhälle. Vissefjärda kyrka och överdelen av klockstapeln på kyrkogården kan urskiljas. 1935.")](/Flygfoto_feature.jpg)

Byn Klättorp ligger intill Kyrksjön. Vägen som passerar genom Klättorp och vidare norrut genom Kyrkeby utgör en del av den gamla 
”Kungsvägen” som anordnades på 1680-talet då örlogsstaden Karlskrona anlades.

Denna hemsida är en samling av historiska bilder på byn med alla de traditioner som byn har.


> Byn har utvecklats från två gårdar, som 
under 1600-talet tillsammans utgjorde ett helt kronohemman. På platsen för den gamla bykärnan ligger ännu flera gårdar samlade. Under 1800-talet genomfördes laga skifte och flera hemmansklyvningar samt åbodelningar där marken delades upp i flera mindre enheter. Flera av 
gårdarna i områdets södra del är uppförda under denna tid.
>
>Hantverksbyn Klättorp växte fram under 1800-talets andra hälft på den norra gårdens marker. Klättorps strategiska läge intill Kyrksjön och landsvägen mot Karlskrona samt närheten till Vissefjärda sockencentrum gjorde platsen optimal för såväl handel, hantverk och tillverkning. Redan under 1820-talet uppstod ett garveri i byn. En barklada från denna verksamhet finns ännu kvar inne i det som kom att bli hantverksbyn. När förordningen om 
fullständig näringsfrihet genomfördes i landet år 1864 innebar det att hantverkare och handelsmän för första gången fritt kunde slå sig ner på landsbygden och där utöva sina yrken samt öppna handelsbodar. Klättorp kom att bli en central plats inom Vissefjärda socken för såväl handel som 
hantverk. Bebyggelsen som framförallt är uppförd under 1800-talets andra hälft ligger i en sammanhängande rad utmed den slingrande byvägen.
>
>*Kulturmiljöprogram Emmaboda kommun, Vissefjärda socken  3  
2016-03-14/VO*


Idén att digitalisera de gamla Byalagsalbumen väcktes runt byagrillen 2022 då Eva passade runt de gamla byalagsalbumen. 

Bildtexter är transkriberade ur fotoböckerna och inlagda som beskrivning till bilderna i metadata som gör att bildtexterna följer med bilderna om du väljer att ladda ner bilderna i källkvalité. Bearbetning av bilderna och hemsidan byggd av [Hugo Karlsson](https://github.com/HuggeK)(Klättorp 101) med hjälp av ramverket [Hugo](https://gohugo.io) till midsommar 2024.

Om du har synpunkter på bilder och bildtexter eller har flera bilder du skulle vilja bidra till samlingen, skicka ett mejl till <byalaget@klattorp.se>.